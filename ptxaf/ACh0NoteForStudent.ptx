

<section xmlns:xi="http://www.w3.org/2001/XInclude"  xml:id="ACh0NoteForStudent">
  <title title="no">Nota aan die student</title>
  <p>
    Jou tweede ontmoeting met line&#xea;re algebra l&#xea;
    tans voor jou.
    In die
    eerste jaar is daar gefokus op sisteme van line&#xea;re vergelykings,
    matrikse en matriksdeterminane.
    Die kursus wat volg, keer terug na hierdie
    onderwerpe, maar met 'n meer abstrakte, wiskundige aanslag.
  </p>

  <p>
    Moenie <em>abstraksie</em> vrees nie.
    Dit behels eenvoudig om ontslae te raak
    van oorbodige besonderhede en om jouself uitsluitlik met die mees
    belangrike kenmerke van 'n probleem te bemoei.
    Dit leen jou daartoe om
    die probleem beter te verstaan.
    Daar is minder dinge om jou oor te
    bekommer!
    Verder, as jy 'n ander probleem sou te&#xeb;kom wat op eerste
    oogopslag anders lyk, maar dieselfde belangrike kenmerke met die
    oorskpronklike probleem deel,
    dan kan jy die probleem op dieselfde manier
    verstaan.
    D&#xed;t maak abstraksie baie kragtig.
  </p>

  <p>
    In die studie van abstrakte wiskunde gebruik ons die taal van
    <em>definisies</em>, <em>stellings</em> en <em>bewyse</em>.
    Om aan hierdie
    denkwyse gewoond te raak
    (en abstrakte wiskundige denke te ontwikkel)
    kan
    aanvanklik oorweldigend voel.
    Maar volhard!
    Eendag sal jy dit <sq>snap</sq> en jy
    sal besef dit is heelwat eenvoudiger as wat jy jou voorgestel het.
  </p>

  <p>
    Wiskunde word nie gelees soos 'n roman nie.
    Jy benodig 'n <em>pen en
    notaboekie</em> byderhand en jy sal aktief by die materiaal <em>betrokke</em>
    moet raak.
    Byvoorbeeld, as jy 'n definisie te&#xeb;kom, begin deur dit in
    jou notaboekie neer te skryf.
    Net die blote skryf daarvan kan terapeuties
    wees!
  </p>

  <p>
    As jy 'n uitgewerkte voorbeeld behandel,
    skryf die voorbeeld self uit.
    Miskien probeer die voorbeeld vir jou wys dat <m>A</m> gelyk aan <m>B</m> is.
    Vra
    jouself af: Verstaan ek wat <sq><m>A</m></sq> werklik beteken?
    En wat <sq><m>B</m></sq> beteken?
    Slegs dan is jy gereed om te oorweeg of <m>A</m> gelyk aan <m>B</m> is!
  </p>

  <p>
    Baie sterkte met hierdie nuwe fase van jou wiskundige opleiding.
    Geniet die
    reis!
  </p>
</section>

