

<preface xmlns:xi="http://www.w3.org/2001/XInclude"  xml:id="ACh0NoteForStudent">
  <title >Nota aan die student</title>
  <p>
    Jou tweede ontmoeting met lineêre algebra lê     tans voor jou.
    In die eerste jaar is daar gefokus op stelsels van lineêre vergelykings,
    matrikse en hul determinante.
    Hierdie kursus (Wiskunde 214) keer terug na hierdie
    onderwerpe, maar met 'n meer abstrakte, wiskundige aanslag.
  </p>

  <p>
    Moenie bang wees vir <em>abstraksie</em> nie.
    Dit behels eenvoudig om van oorbodige besonderhede ontslae te raak
    en om slegs die mees belangrike kenmerke van 'n probleem in ag te neem.
    Dit help jou om die probleem beter te verstaan.
    Daar is minder om jou te verwar!
    Verder, as jy 'n ander probleem sou teëkom
    wat op eerste oogopslag anders lyk,
    maar dieselfde belangrike kenmerke as die oorskpronklike het,
    dan kan jy die probleem op dieselfde manier verstaan.
    Dít maak abstraksie baie kragtig.
  </p>

  <p>
    In die studie van abstrakte wiskunde
    gebruik ons die taal van <em>definisies</em>,
    <em>stellings</em> en <em>bewyse</em>.
    Om aan hierdie denkwyse gewoond te raak
    (en abstrakte wiskundige denke te ontwikkel)
    kan aanvanklik oorweldigend voel.
    Maar hou moed!
    Eendag sal jy dit <q>snap</q>
    en jy sal besef dat dit heelwat eenvoudiger is
    as wat jy jou voorgestel het.
  </p>

  <p>
    'n Mens kan nie wiskunde soos 'n roman lees nie.
    Jy het 'n <em>pen en notaboekie</em> byderhand nodig
    en jy sal aktief by die materiaal <em>betrokke</em> moet raak.
    As jy byvoorbeeld 'n definisie teëkom,
    begin deur dit in jou notaboekie neer te skryf.
    Net die blote skryf daarvan kan terapeuties wees!
  </p>

  <p>
    As jy 'n uitgewerkte voorbeeld behandel,
    skryf die voorbeeld self uit.
    Miskien probeer die voorbeeld vir jou wys dat <m>A</m> gelyk aan <m>B</m> is.
    Vra jouself: Verstaan ek regtig wat <q><m>A</m></q> beteken?
    En wat <q><m>B</m></q> beteken?
    Dan eers is jy gereed om te oorweeg of <m>A</m> gelyk is aan <m>B</m>!
  </p>

  <p>
    Baie sterkte met hierdie nuwe fase van jou wiskundige opleiding.
    Geniet die reis!
  </p>
</preface>

